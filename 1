18.11.2017

Nazywam się Marta. Mam 17 lat i obecnie jestem uczennicą I klasy II Liceum Ogólnokształcącego w Raciborzu. Jestem niską, szczupłą osobą, która uwielbia sport. Moje włosy są krótkie, koloru ciemny bląd. Oczy natomiast doskonale komponują się z kolorem włosów bowiem są brązowe. Ogólnie jestem drobną istotką w której jest mnóstwo energii i zapału do życia. Codziennie na mojej twarzy pojawia się szczery uśmiech.
Codziennie na mojej twarzy pojawia się szczery uśmiech.
Moja ciekawa osobowość pozwala mi ubarwić życie, które czasami traci sens lecz tylko na parę ulotnych chwil. Jestem osobą niezależną, kochającą własne towarzystwo. Staram się zwalczać wszystkie przeszkody stojące mi na drodze do upragnionego celu. Chętnie pomagam innym, którzy potrzebują wsparcia. Dobrze radzę sobie w trudnych sytuacjach, które wymagają zachowania zimnej krwi.. Potrafię zrozumieć ludzką niedolę i podtrzymać na duchu, jestem wyrozumiała i opiekuńcza. 
Często pojawia się u mnie wrażliwość i poczucie obowiązku. Staram się optymistycznie patrzeć na świat jednak nie zawsze maluje się on w jasnych barwach. Jak każdy z nas posiadam chwilę niedoli i bezradności. Potrafię narzucić sobie surową dyscyplinę jednak czasem brakuje mi silnej woli i zapału do pracy. Nie lubię krytyki lecz chętnie słucham pochwał pod swoim adresem bowiem sprawia mi to wiele satysfakcji i radości. Lubię stawiać na swoim i dominować. Angażuję się w każde powierzone mi zadanie i staram się wykonać jak najlepiej. Jestem tolerancyjna i lojalna wobec swoich przyjaciół i ludzi nieznajomych. Życzliwa dla znajomych i pragnąca szczęścia innych.